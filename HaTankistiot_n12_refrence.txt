קוראים להן הגר, הילה, טל שרה, מיכל, קרני, אופיר ותמר. רק בנות עשרים פלוס-מינוס -אבל הטנקיסטיות האלה והחברות שלהן בפלוגה עשו בשבע באוקטובר היסטוריה: הנשים הראשונות בישראל, וכנראה בעולם כולו, שלחמו בקרב שריון, קרב הרואי שבו הרגו עשרות מחבלים והצילו קיבוץ שלם. בצילום הזה שמתפרסם כאן לראשונה, רואים את הטנק של קרני, מפקדת הפלוגה, פורץ בסערה את השער של קיבוץ חולית בדרכו לטהר את הקיבוץ ממחבלים. יום הקרב שלהן מתחיל בבוקר של שמחת תורה, שבע באוקטובר, כשהמחבלים פורצים את הגדר מעזה לעוטף, הטנקיסטיות נמצאות בכלל הרחק משם בגזרה אחרת - בגבול מצרים, בבסיס שלהן בניצנה. הן מתחילות לנסוע עם שני כלים - טנק וקטלן, סוג של רכב משוריין, לכיוון צפון. הטנק דוהר באופן מאוד יוצא דופן עשרות קילומטרים על כביש שתיים שלוש שתיים, בדרך ליישובי עוטף עזה. ליד מוצב סופה הן נתקלות בעשרות מחבלים ששועטים לעברן ומתקדמות לכיוון הגדר. בגדר המערכת של רצועת עזה הן מבחינות באותו פתח ענק שיצרו המחבלים ומשאירות שם טנק אחד לשמור הטנק של מפקדת המחלקה שקד, שמונע מעכשיו מהעזתים להמשיך ולעבור דרכו לכיוון עזה או לכיוון ישראל. שאר הלוחמות ממשיכות לקיבוץ חולית. במקביל מיכל מפקדת המחלקה יוצאת עם הטנק שלה לסייע בקרב בקיבוץ סופה: במשך שש שעות הן נלחמות לצד לוחמי לוט"ר אילת, שלדג וסיירת גולני, פוגעות בעשרות מחבלים, מנקות את הקיבוצים מרוצחים. בעצם בשעה שש וחצי בבוקר טל מגיעה לחדר שלי, מעירה אותי, אומרת לנו שיש חדירת מחבלים. אנחנו לא באמת מבינים את גודל האירוע. צמצמנו לכיוון צפונה לכיוון סופה, שם בעצם ראינו את ההיתקלות הראשונה - אכזרית שעלתה על מטען, עם פצועים בחוץ בהכרה. מפקדת הכוח שלנו, המ"פ, עלתה על הגג של הקטלן, תפעלה את המק"ח ובעצם דרכה אותו. כשהגענו לסופה, שם ראינו את האכזרית מרוסקת על הרצפה עם הפצועים בחוץ אז שם נפל לי האסימון שאנחנו באמת בלחימה. וששומעים אש מסיבית מסביבנו ואומרים לנו שזה מחבלים, שם אני קיבלתי תמונת מצב שבאמת נכנסנו למלחמה. אני יושבת בנהג , גילה יושבת בקטלנית , שזה המערכות הירי של המק"ח. תגיד , אף אחד מאיתנו לא יודע איך להשתמש בקטלן, זו מערכת שאף אחד זו הסמכה שצריך לעבור בצבא, אף אחד מאיתנו לא ידע. בשלב הזה, תוך כדי לחימה, כשהן נתקלות בעשרות מחבלים ומחסלות אותם, מפקדת הפלוגה סרן קרני מקפיצה לזירה טנק נוסף, טנק שלישי. אני יוצאת להתקפה, אש מקלעים, לוודא השמדה על כל מה שנמצא במרחב. ואם חשבנו ש-החמישים מחבלים זה כאילו כביכול הסוף, זו רק ההתחלה. משם התחילו להתגלגל גם ידיעות על חולית, אנחנו מבינים שככל הנראה יש שם בני ערובה ומחבלים בתוך היישוב. החור בגדר לא יוצא לי מהראש, אני משאירה שם את הטנק של מפקדת המחלקה ואני אומרת לה לא משנה מה מגיע מאותו ציר, את יורה. כמה שעות נלחמתן ברציפות? בסביבות 17 שעות. בתוך הטנק? כן הטנקיסטיות שהגיעו עם הטנקים שלהן בעצם שברו את ההתקפה. בשני המקומות שהטנקים נתקלו ממש באש המחבלים, המחבלים ברובם חוסלו ומי שלא - פשוט ברח כי הוא הבין שאין לו סיכוי. והבנות בתוך הטנקים, הלוחמות, עם שלושה טנקים בשלב הזה של ההתקפה נלחמו בצורה נהדרת, נלחמו בדרך שהן לכאורה גם לא הוכשרו אליה - ביצעו ירי בתוך יישובים ישראליים, נסעו על הכבישים. ואני חושב שבזכות הפעולות האלו במרחב הזה , נמנע התקפה גם דרומה יותר, כל יישובי חבל שלום, החלוציות לא הגיעו אליהן מחבלים בזכות ההגעה של הכוחות מחטיבת פארן והטנקיסטיות שהיו כל כך משמעותיות בשלב הזה של ההתקפה. זה בעצם קרב השריון הנשי הראשון בצה"ל, זה סוג של קרב היסטורי מה שעשיתן. אז מה, מה זה משנה? המחבלים יודעים שהיו בנות בטנקים? לא. למה, נראה לך שהן ראו את השיער של מיכל בורח מהג'נטקס? לא, בנים, בנות, מה זה משנה. 
אמרת כל הזמן גיבורות והיסטוריה, אני אישית לא מרגישה גיבורה - אני מרגישה שאני לוחמת שהביאו לה פקודות והיא עשתה את העבודה שלה, ואני מאמינה שכל אחד היה עושה את זה.